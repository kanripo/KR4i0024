# -*- mode: mandoku-view; -*-
#+TITLE: 䂬溪詩話
#+DATE: 2015-08-25 00:44:57.510542
#+PROPERTY: ID KR4i0024
#+PROPERTY: BASEEDITION WYG    
#+PROPERTY: JUAN 卷四
<pb:KR4i0024_WYG_004-1a>¶
欽定四庫全書¶
　䂬溪詩話巻四¶
　　　　　　　　　　　　　宋　黄徹　撰¶
扁舟空老去無補聖明朝又云報主身已老以稷契輩¶
人而使老於閑曠非惟不形怨望且惓惓如此彼遭時¶
遇主言聽計從復幸年鬂未暮而不能攄誠僇力以圖¶
報効良不愧此與¶
杜詩四韻并絶句味之皆覺字多以字字不閑故也他¶
<pb:KR4i0024_WYG_004-1b>¶
人雖長篇若無可讀正如賢人君子並處朝廷但得一¶
二相助已號得人若不能為有無者縱千百輩蔑如也¶
寄題江外草堂云誅茅方一畆廣地方連延經營上元¶
始斷手寶應年敢謀土朩麗自覺面勢堅又題衡山縣¶
學堂云旄頭彗紫微無復俎豆事嗚呼已十年儒服敝¶
于地衡山雖小邑首倡恢大義講堂非曩造大屋加塗¶
塈可下容萬人牆隅亦深䆳林朩在庭户宻幹叠清翠¶
有井朱夏時轆轤凍階戺采詩倦䟦涉載筆尚可紀豈¶
<pb:KR4i0024_WYG_004-2a>¶
不是草堂縣學記¶
寄李員外云逺行無自苦内熱比如何寄旻云舊來好¶
事今能否老去新詩誰與傳岑参云喬生作尉别來久¶
因君為問平安否魏侯校理復如柯前月人來未得書¶
夫子素多疾别來未得書北庭苦寒地體内今何如樂¶
天寄夢得云病後能吟否秋來曾醉無退之贈立之云¶
長女當及事誰後出螭縭諸男皆秀朗㡬能守家規亦¶
皆書一通也¶
<pb:KR4i0024_WYG_004-2b>¶
舊觀臨川集肯顧北山如彗約與公西崦斸蒼苔常愛¶
其斵字最有力後讀杜集當為斵青𠖇藥許隣人斵退¶
之詩翁憔悴斵荒棘窙豁斸株橜子厚戒徒斵雲根雖¶
一字法不無所本¶
杜尋范十隱居云侍立小童清義山憶正一雲烟爐消¶
盡寒燈晦童子開門雪滿松子厚日午獨覺無餘聲山¶
童隔竹献茶臼秀老云夜深童子喚不起猛虎一聲山¶
月髙閑居山間累年頗得此數詩氣味¶
<pb:KR4i0024_WYG_004-3a>¶
古人作詩有用經傳全句選詩云小人計其功君子道¶
其常樂天疾惡若巷伯好賢如緇衣乃兩句渾用之韓¶
無妄之憂勿藥喜杜誰謂荼苦甘如薺富貴于我如浮¶
雲近人亦用史語坡云人言盧杞似奸邪我見鄭公但¶
嫵媚嘗觀南史載王宜興云為刼不須伴甚似工側韻¶
五言但無題目耳¶
律詩有一對通用一事者更尋嘉樹傳莫忘角弓詩乃¶
左傳韓宣子聘魯嘗賦角弓及譽嘉樹魯人請封植此¶
<pb:KR4i0024_WYG_004-3b>¶
樹以無忘角弓介甫久諳郭璞言多騐老比顔含意更¶
疎乃景純欲為顔含筮含曰年在天位在人修已而天¶
不與命也守道不回性也人自有性命無勞蓍龜¶
坡云通家不隔同年面得路方知異日心乃唐人責同¶
年不赴期集辭云紫陌尋春尚隔同年之面青雲得路¶
可知異日之心也¶
任昉别謝言揚詩云詎念耋嗟人方深老夫托報劉孝¶
綽曰詎慰耋嗟人徒深老夫托畧改一兩字豈以㑹意¶
<pb:KR4i0024_WYG_004-4a>¶
處欲常用之耶¶
臨川有莫搖落獻南山又云朩落岡巒因自獻如云名¶
譽子真矜谷口事功新息困壺頭又未愛京師傳谷口¶
但知鄉里勝壺頭昔人行事措意黙與已合則喜用之¶
馬少遊欲乘下澤御款段不去鄉里雖自謀獨善亦可¶
為貪躁之戒伏波在浪泊下潦上霧仰視飛鳶跕跕墮¶
水中卧念少遊平生時語以為何可復得故東坡云何¶
須更待飛鳶墮方念平生馬少遊以其可喜不直押韻¶
<pb:KR4i0024_WYG_004-4b>¶
也¶
武帝見顔駟龎眉皓首問何時為郎何其老也對曰文¶
帝好文而臣好武景帝好老而臣尚少陛下好少而臣¶
老矣老于為郎此事尤著竊怪老杜屢傷為郎白首毎¶
稱馮唐而罕及駟愚謂駟生既不遇三君身後復不遇¶
老杜可笑也¶
老杜途窮反遭俗眼白本用阮籍事意謂我輩本宜以¶
白眼視俗人至小人得志嫉視君子是反遭其眼白故¶
<pb:KR4i0024_WYG_004-5a>¶
倒用之亦如水清反多魚乃倒用水至清則無魚也夢¶
得云酌我莫憂狂老來無逸氣乃倒用蓋次翁無多酌¶
我寄謝稽中散予無甚不堪倒用絶交論坡云後生可¶
畏吾衰矣刀筆從來錯料堯周昌以趙堯刀筆後果無¶
能為所料信不錯而云錯料堯亦以涉譏謗倒用爾又¶
有窮鬼神須呼乃知飯後鐘闍黎其眼他年五君咏山¶
王一時數皆倒用也¶
世傳五月十三日為竹迷日凡種竹多以五月杜云東¶
<pb:KR4i0024_WYG_004-5b>¶
林竹影薄臘月更須栽則唐人種竹用季冬月也又云¶
平生憇息地必種數竿竹嘗欲闢小軒以必種目之¶
前輩戲語以郊外呵喝月下燭籠皆謂之殺風景介甫¶
戲示頴叔云但怪傳呼殺風景豈非禪客夜相投蓋用¶
此也¶
唐諺云槐花黄舉子忙東坡有強隨舉子踏槐花槐花¶
還似昔年忙又黄山谷云槐催舉子踏花黄是也¶
坡有試問髙吟三十首何如低唱兩三杯又譬如長鬛¶
<pb:KR4i0024_WYG_004-6a>¶
人不以長為苦歸來被上下一夜着無處天覺真賛云¶
書生大抵多窮相金眼除非是黨公皆笑林語也杜云¶
嗜酒狂嫌阮知非晩笑蘧近集有云素書欵欵誰憐杜¶
采筆隨隨獨勝江榻畔烟花常帶杜海中童丱尚追徐¶
河魚潰腹空號楚汗足流骸始信呉皆用此格永叔堪¶
笑區區郊與島螢飛露濕吟秋草以為二子之窮然子¶
美亦有暗飛螢自照水宿鳥相呼幸因腐草出敢近太¶
陽飛雖吟咏微物曾無一㸃窮氣孟郊詩最淡且古坡¶
<pb:KR4i0024_WYG_004-6b>¶
謂有如食彭越竟日嚼空螯退之論數子乃以張籍學¶
古淡東野為天葩吐奇芬豈其勉所長而諱所短抑以¶
東野古淡自足不待學耶¶
用自已詩為故事須作詩多者乃有之太白云滄浪吾¶
有曲相子棹歌聲樂天須知菊酒登髙㑹從此多無二¶
十塲明年云去秋共數登髙位又被今年減一塲過栗¶
里云昔嘗詠遺風著為十六篇蓋居渭上醖熟獨飲曾¶
效淵明體為十六篇又贈微之云昔我十年前曾與君¶
<pb:KR4i0024_WYG_004-7a>¶
相識曾将秋竹竿比君孤且直蓋舊詩云有節秋竹竿¶
也坡赴黄州過春風嶺有兩絶句後詩云去年今日闗¶
山路細雨梅花正斷魂至海外又云春風嶺下淮南村¶
昔年梅花曾斷魂又云柯邱海棠吾有詩獨笑深林誰敢¶
侮又畫竹云吾詩固云爾可使食無肉¶
謁帝似馮唐垂白馮唐雖晚達馮唐毛髪白又長卿多¶
病久我多長卿病病渇汚官位杜以其為郎故用之若¶
他人老與病者恐不可槩使¶
<pb:KR4i0024_WYG_004-7b>¶
臨川蕭蕭出屋千尋玉靄靄當忩一炷雲皆不名其物¶
然子厚破額山前碧玉流巳有此格近詩蕨芽已作小¶
兒拳退之已有初拳㡬枝蕨¶
老杜復見諸山得銀罋舊註引禮記山出器車註蓋瑞¶
應圖曰王者讌不及醉刑罰中人不為非則銀甕出也¶
昌黎我有雙飲醆其銀得朱提見漢志朱提銀八兩為¶
一流注朱提屬犍為乃邑名也¶
舊説賈閬仙抒思僧敲月下門或引手作推勢遂衝尹¶
<pb:KR4i0024_WYG_004-8a>¶
節世傳為美談舊于太學得江御史詩一軸有督人和¶
詩云直饒公補經時序若是推敲縂可刪以是知雷同¶
相從非善學也¶
　¶
　¶
　¶
　¶
　¶
<pb:KR4i0024_WYG_004-8b>¶
　¶
　¶
　¶
　¶
　¶
　¶
　¶
　䂬溪詩話巻四¶
